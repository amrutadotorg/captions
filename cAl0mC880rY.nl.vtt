WEBVTT

NOTE Video ID: cAl0mC880rY

NOTE Language: nl

00:18:37.950 --> 00:18:44.750
Wij zijn hier vandaag samengekomen om Ganesha puja te vieren.

00:18:44.950 --> 00:18:51.750
Jullie weten zeer goed dat Ganesha het symbool is van zuiverheid,

00:18:51.950 --> 00:19:07.750
van heiligheid en het vereren van de onschuld.

00:19:07.950 --> 00:19:19.750
Als je Shri Ganesha vereert, moet je beseffen dat hij de belichaming is van de onschuld.

00:19:19.950 --> 00:19:25.750
Ik vraag me af of hij de betekenis van “onschuld” begrijpt of niet.

00:19:25.950 --> 00:19:34.750
Onschuld is een aangeboren kwaliteit die je niet kunt forceren,

00:19:34.950 --> 00:19:45.750
die je niet kunt inoefenen, ze is een aangeboren kwaliteit van de mens.

00:19:45.950 --> 00:19:53.750
Als hij een volgeling wordt van Shri Ganesha, wordt hij onschuldig.

00:19:53.950 --> 00:20:04.750
Misschien merk je dan op dat onschuldige mensen aangevallen worden door de sluwe en agressieve mensen,

00:20:04.950 --> 00:20:10.750
maar onschuld is iets zo groots dat ze niet kan vernietigd worden.

00:20:10.950 --> 00:20:16.750
Ze is een kwaliteit van de Spirit. Onschuld is een kwaliteit van de Spirit

00:20:16.950 --> 00:20:25.750
en als de Spirit in je ontwaakt, verkrijg je de kracht van de onschuld,

00:20:25.950 --> 00:20:31.750
waardoor je al wat negatief is, al wat verkeerd is,

00:20:31.950 --> 00:20:41.750
al wat nadelig is voor je groei en voor je spirituele inzicht, kunt overwinnen.

00:20:41.950 --> 00:20:46.750
Onschuldig ‘zijn’ [worden] is dus niet mogelijk.

00:20:46.950 --> 00:20:53.750
Je moet onschuldig zijn in die zin dat je onschuldig geboren bent.

00:20:53.950 --> 00:21:00.750
Dat gebeurt nadat je Sahaja yogi geworden bent, na je zelfrealisatie.

00:21:00.950 --> 00:21:12.750
En je krachten om al die verkeerde en negatieve gevoelens binnenin jezelf en ook buiten jezelf  te bevechten,

00:21:12.950 --> 00:21:28.750
worden ten volle gesteund en beschermd door de Moeder van Shri Ganesha.

00:21:28.950 --> 00:21:37.750
Het is tegenwoordig moeilijk om iemand iets te vertellen over onschuld, maar je kent het leven van Christus.

00:21:37.950 --> 00:21:46.750
Hij was de onschuldige onschuld zelf. Hij besefte niet tussen wat voor mensen hij zich begaf.

00:21:46.950 --> 00:21:56.750
Hij dacht dat ze allemaal onschuldig waren en daarom sprak hij tot de mensen op zo een manier dat iemand

00:21:56.950 --> 00:22:08.750
die doortrapt was dat nooit zou gekund hebben, want wie negatief is ingesteld begrijpt altijd de negativiteit van anderen.

00:22:08.950 --> 00:22:15.750
Hij zei soms dingen die de mensen misschien niet begrepen,

00:22:15.950 --> 00:22:22.750
maar wat hij zei, was geladen met vibraties van onschuld.

00:22:22.950 --> 00:22:32.750
Dat zou al de mensen tot een zuivere houding tegenover hem moeten gebracht hebben,

00:22:32.950 --> 00:22:39.750
maar voor sommigen was het waarschijnlijk niet het tijdstip om gerealiseerd te worden.

00:22:39.950 --> 00:22:47.750
De onschuld van Ganesha werd niet ‘verslagen’,

00:22:47.950 --> 00:23:02.750
maar er werd een atmosfeer van heiligheid en schoonheid gecreëerd die je in het leven van Christus kunt waarnemen.

00:23:02.950 --> 00:23:07.750
Ik ben blij dat jullie [de uitleg] over het huwelijk gehoord hebben.

00:23:07.950 --> 00:23:13.750
Waarom trouwen ?  Waarom moeten er huwelijken zijn ?

00:23:13.950 --> 00:23:18.750
De mensen leven tegenwoordig toch [samen] zonder gehuwd te zijn!

00:23:18.950 --> 00:23:32.750
Maar “huwelijk” betekent “de heiligheid van het huwelijk [onderhouden]”, de heiligheid van je fysieke, mentale en emotionele integratie.

00:23:32.950 --> 00:23:41.750
Als die heiliging er niet is als je met iemand samenleeft, is het niet volmaakt.

00:23:41.950 --> 00:23:47.750
De kinderen die je voortbrengt, zullen niet in orde zijn. Daarom is het huwelijk nodig.

00:23:47.950 --> 00:23:57.750
Zoals je weet, woonde Christus een huwelijk bij. Waarom besteedde hij zoveel aandacht aan een huwelijk ?

00:23:57.950 --> 00:24:02.750
Omdat daardoor de band die je met mekaar hebt, geheiligd wordt.

00:24:02.950 --> 00:24:12.750
Alles is oké, maar de band tussen man en vrouw moet geheiligd worden,

00:24:12.950 --> 00:24:17.750
anders zullen de kinderen die je voortbrengt … “van alles” kunnen worden :

00:24:17.950 --> 00:24:32.750
dieven, bedriegers, leugenaars of wrede, zeer wrede mensen, als het huwelijk niet geheiligd wordt.

00:24:32.950 --> 00:24:37.750
Daarom ging hij [naar een huwelijksfeest], om het huwelijk te heiligen.

00:24:37.950 --> 00:24:43.750
Maar het is totaal verkeerd, echte nonsens, te beweren dat hij alcohol maakte.

00:24:43.950 --> 00:24:53.750
Wat hij deed, was het water veranderen in de smaak van druivensap.

00:24:53.950 --> 00:24:57.750
In het Hebreeuws wordt alcohol “druivensap” genoemd …

00:24:57.950 --> 00:25:08.750
niet “genoemd”, maar wijn is zowel “alcohol” als ‘druivensap’.

00:25:08.950 --> 00:25:17.750
Maar dat is onmogelijk, want je kunt niet ogenblikkelijk alcohol maken, omdat er voor alcohol tijd nodig is :

00:25:17.950 --> 00:25:21.750
het moet rotten en rotten en rotten. Dan wordt het pas alcohol.

00:25:21.950 --> 00:25:35.750
Maar als Christus het zo spontaan deed, in een opwelling, hoe kan het dan alcohol zijn die intoxiceert ?

00:25:35.950 --> 00:25:44.750
Veel mensen, vooral in de christelijke godsdienst, geloven dat Christus de wijn geheiligd heeft, wat totaal verkeerd is.

00:25:44.950 --> 00:25:57.750
Hij heeft nooit alcohol geheiligd. Hij veranderde druivensap in de smaak van wijn.

00:25:57.950 --> 00:26:04.750
Op een dag ontmoette ik Romano Patel.

00:26:04.950 --> 00:26:09.750
Hij zei : “Moeder, geef mij de zelfrealisatie.”

00:26:09.950 --> 00:26:14.750
Ik zei : “Goed, haal mij een beetje water.” Hij bracht mij water.

00:26:14.950 --> 00:26:20.750
Ik stak mijn vingers er in en dan proefde hij ervan en zei : “Moeder, het smaakt zoals wijn.”

00:26:20.950 --> 00:26:28.750
Ik zei : “Inderdaad, dat is het wat Christus deed.” Er is dus niets heiligs aan alcohol.

00:26:28.950 --> 00:26:38.750
Hoe kan je verwachten dat Christus iets zou doen waardoor je bewustzijn van slag geraakt ?

00:26:38.950 --> 00:26:42.750
Mensen die drinken, zijn niet normaal.

00:26:42.950 --> 00:26:47.750
Er loopt iets fout met hun hersenen. Als ze rijden, veroorzaken ze problemen;

00:26:47.950 --> 00:26:55.750
als ze tegen iemand praten, kan je merken dat ze niet normaal zijn.

00:26:55.950 --> 00:27:00.750
Zij proberen heel agressief te zijn en soms kunnen ze heel passief zijn.

00:27:00.950 --> 00:27:09.750
Meestal zijn ze erg agressief en gedragen ze zich op een manier die niet bij een mens past.

00:27:09.950 --> 00:27:18.750
Wij moeten dus beseffen dat die wijn, die dagenlang moet gisten,

00:27:18.950 --> 00:27:24.750
erg verkeerd is en tegen spiritualiteit ingaat.

00:27:24.950 --> 00:27:38.750
Alle landen waar alcohol als iets geheiligds wordt gezien, gaan naar de bliksem.

00:27:38.950 --> 00:27:42.750
Het is tegen Shri Ganesha, het is tegen de onschuld.

00:27:42.950 --> 00:27:50.750
Zo iemand kan heel doortrapt worden en vervallen, heel dominerend.

00:27:50.950 --> 00:27:53.750
Alle mogelijke slechte zaken komen naar buiten.

00:27:53.950 --> 00:27:57.750
En iemand die drinkt en een dronkaard wordt, kan je niet vertrouwen.

00:27:57.950 --> 00:28:04.750
Hij gaat bijvoorbeeld achter zijn vrouw aan, zijn kinderen, iedereen

00:28:04.950 --> 00:28:10.750
en hij probeert hun leven te vernietigen, omdat hij beseft dat hij ook zichzelf vernietigt.

00:28:10.950 --> 00:28:21.750
Je moet dus één ding goed begrijpen, namelijk dat de onschuld je niet toelaat zoiets te doen dat tegen je bewustzijn ingaat.

00:28:21.950 --> 00:28:26.750
Je menselijk bewustzijn is zeer belangrijk. Je moet het respecteren.

00:28:26.950 --> 00:28:36.750
Alles wat je neemt dat je bewustzijn of je gezondheid beschadigt  is helemaal verkeerd, vooral voor Sahaja yogi’s.

00:28:36.950 --> 00:28:41.750
Je moet je gezondheid op peil houden. Hoe doe je dat ?

00:28:41.950 --> 00:28:48.750
Door al die dingen te vermijden die je gezondheid vernietigen.

00:28:48.950 --> 00:28:56.750
Het huwelijksleven is dus een geheiligd leven. Het is een gezegend leven.

00:28:56.950 --> 00:29:01.750
Wij hebben geen priesters, maar in Sahaja Yoga is iedereen gezegend.

00:29:01.950 --> 00:29:08.750
Je moet beseffen dat dit iets groots is.

00:29:08.950 --> 00:29:12.750
Maar velen komen naar mij toe en zeggen : “Moeder, wij willen scheiden.

00:29:12.950 --> 00:29:20.750
Wij proberen een goed huwelijk op te bouwen.” Ze vertellen me allerhande verhalen.

00:29:20.950 --> 00:29:38.750
Als je weet dat het om een geheiligd huwelijk gaat, dat met alle Sahaja Yoga-ceremonies voltrokken werd, kán het geen slecht huwelijk zijn.

00:29:38.950 --> 00:29:41.750
Maar als je zelf slecht bent, kan niemand je helpen.

00:29:41.950 --> 00:29:47.750
Als je rare ideeën hebt over het huwelijk, moet je proberen die te corrigeren.

00:29:47.950 --> 00:29:56.750
Als je in Sahaja Yoga wil huwen, zorg er dan asjeblieft voor dat je de heiligheid van het huwelijk respecteert.

00:29:56.950 --> 00:30:03.750
Ik weet dat vrouwen soms slecht kunnen zijn, dat mannen slecht kunnen zijn, dat er problemen kunnen opduiken,

00:30:03.950 --> 00:30:07.750
maar iemand die wijs is, zal trachten van dat allemaal te verdragen

00:30:07.950 --> 00:30:17.750
omdat hij of zij de heiligheid van het huwelijk wenst te respecteren.

00:30:17.950 --> 00:30:27.750
Het is contradictorisch dat Christus zonder huwelijk geboren is

00:30:27.950 --> 00:30:35.750
en ook Ganesha is zonder huwelijk geboren. Zij zijn zelf heiligheid.

00:30:35.950 --> 00:30:39.750
Zij hebben geen heiligheid van buitenaf nodig.

00:30:39.950 --> 00:30:50.750
Zij zíjn onschuld en onschuldige mensen hebben geen ritueel of ceremonie nodig.

00:30:50.950 --> 00:30:57.750
Zij zijn met totaal zuivere onschuld geboren.

00:30:57.950 --> 00:31:02.750
Dat wil niet zeggen dat wij hun voorbeeld moeten navolgen ;

00:31:02.950 --> 00:31:07.750
zij waren goddelijke persoonlijkheden en zij moesten zo geboren worden.

00:31:07.950 --> 00:31:12.750
Wij moeten geheiligd worden en een geheiligd leven leiden,

00:31:12.950 --> 00:31:18.750
dat is het onderscheid tussen een incarnatie en een  mens.

00:31:18.950 --> 00:31:26.750
Het is gemakkelijk om incarnaties te bekritiseren, het is eenvoudig om hen te bekritiseren.

00:31:26.950 --> 00:31:32.750
Alle incarnaties werden door de mensen bekritiseerd, want de mensen begrijpen hen niet.

00:31:32.950 --> 00:31:41.750
Maar als je probeert onschuldig en zeer zuiver te zijn, zal je begrijpen

00:31:41.950 --> 00:31:50.750
waarom hun leven zich op een ander niveau en in een andere stijl afspeelt.

00:31:50.950 --> 00:31:56.750
Je zult zeggen : “We kunnen onschuld ontwikkelen, Moeder.” – “Dat kun je niet.”

00:31:56.950 --> 00:32:00.750
Wat is de weg om onschuldig te worden ?

00:32:00.950 --> 00:32:07.750
In Sahaja Yoga hebben we een eigen methode om onschuldig te worden.

00:32:07.950 --> 00:32:15.750
Dat gebeurt door ons gedachteloos bewustzijn.

00:32:15.950 --> 00:32:21.750
Wat gebeurt er als je in die toestand van gedachteloos bewustzijn bent.

00:32:21.950 --> 00:32:29.750
Je reageert niet, je geraakt niet betrokken in verkeerde zaken,

00:32:29.950 --> 00:32:32.750
je geraakt niet betrokken in discussies en woordenwisselingen.

00:32:32.950 --> 00:32:42.750
Je kijkt enkel toe en de onschuld bloeit in je op als een lotus die oprijst uit een modderige vijver.

00:32:42.950 --> 00:32:51.750
Wat ook de omstandigheden mogen zijn: als je in gedachteloos bewustzijn bent, reageer je niet.

00:32:51.950 --> 00:32:57.750
Dat is het teken van onschuld en mensen die niet reageren, blijven jong.

00:32:57.950 --> 00:33:11.750
Je ziet hen hun leeftijd niet aan, ze blijven jong. Want reageren is niet goed.

00:33:11.950 --> 00:33:15.750
Het heeft als gevolg dat je in  anderen verwikkeld geraakt.

00:33:15.950 --> 00:33:24.750
Maar als je niet reageert, als je enkel kijkt, geraak je in niets verwikkeld.

00:33:24.950 --> 00:33:32.750
Je blijft op een afstand. Zo groeit je onschuld en word je erg zeker van jezelf.

00:33:32.950 --> 00:33:42.750
Ik heb een verhaal gelezen over een Chinese koning die naar een heilige ging.

00:33:42.950 --> 00:33:49.750
Hij vroeg hem een gunst. “Wat ?” –

00:33:49.950 --> 00:33:59.750
“Ik wens dat mijn zoon zich zou ontwikkelen tot iemand die alle mogelijke problemen aankan.

00:33:59.950 --> 00:34:02.750
Wat de mensen ook mogen doen, hij moet in staat zijn om dat aan te kunnen.”

00:34:02.950 --> 00:34:06.750
Hij zei : “Goed, laat je zoon bij mij.”

00:34:06.950 --> 00:34:13.750
En als de ruzie begon, als het vechten begon, bleef zijn zoon stokstijf staan

00:34:13.950 --> 00:34:22.750
en bekeek alles in gedachteloos bewustzijn. Het gevolg was dat iedereen van de arena terugging.

00:34:22.950 --> 00:34:31.750
Ze gingen allemaal weg. Ze konden niet op tegen de onschuld van deze jongen, die nog heel jong was.

00:34:31.950 --> 00:34:38.750
En de koning was er verbaasd over dat hij hun ruzies kon aanhoren,

00:34:38.950 --> 00:34:45.750
al hun agressie en al de verschrikkelijke dingen die ze zeiden.

00:34:45.950 --> 00:34:51.750
Als iemand iets tegen je zegt, blijf dan onschuldig.

00:34:51.950 --> 00:34:59.750
Op dat moment zal de kracht van je onschuld aantonen dat degene die probeert je te domineren,

00:34:59.950 --> 00:35:08.750
die probeert je te kwellen, verkeerd is. En die persoon zelf zal zich misschien realiseren dat

00:35:08.950 --> 00:35:17.750
hij al deze dingen doet, dat degene die hij probeert te domineren, niet eens reageert.

00:35:17.950 --> 00:35:25.750
Hij zal zich dus zwak voelen omdat hij niet de kracht heeft om de andere te overheersen.

00:35:25.950 --> 00:35:32.750
Dat is wat we als Sahaja yogi’s kunnen doen : wij kunnen in gedachteloos bewustzijn gaan.

00:35:32.950 --> 00:35:36.750
Tracht je reacties te reduceren, je reacties op alles.

00:35:36.950 --> 00:35:41.750
De mensen hebben zo’n rare ideeën over zichzelf dat ze reageren.

00:35:41.950 --> 00:35:48.750
Iemand toonde mij bijvoorbeeld deze tapijten. Ik bekeek ze, ik was erg gelukkig

00:35:48.950 --> 00:35:55.750
en ze zeiden me : “Alle Sahaja yogini’s hebben ze eigenhandig gemaakt.” Zo mooi.

00:35:55.950 --> 00:36:00.750
Het gaf zeer veel vreugde te weten dat zij dit deden,

00:36:00.950 --> 00:36:08.750
maar als ik een heel gewoon mens zou zijn, zou ik zeggen : “O God, wat een kleur, wat een ding !” …

00:36:08.950 --> 00:36:15.750
en zo meer. Wat ze ook deden … ik kon er zelfs niet van genieten,

00:36:15.950 --> 00:36:21.750
want het vermogen om te genieten was weg. Voor een kind is dat genieten totaal.

00:36:21.950 --> 00:36:28.750
Wat het ook ziet, bezorgt hem vreugde. Vreugde komt uit alles. Kijk naar kinderen.

00:36:28.950 --> 00:36:33.750
Zij vinden iets en spelen ermee.

00:36:33.950 --> 00:36:40.750
Op een dag gingen we naar Genua. Daar waren grote versperringen opgeworpen.

00:36:40.950 --> 00:36:46.750
Enkele kinderen klommen er op en maakten er paarden van en beleefden er plezier aan.

00:36:46.950 --> 00:36:54.750
Zie je, waar ze ook iets vinden, ze maken er iets van waaraan ze vreugde kunnen beleven, een spel.

00:36:54.950 --> 00:37:05.750
Ook leven is voor hen een spel, iets dat vreugde geeft. En zij doen je ook vreugde beleven aan alles.

00:37:05.950 --> 00:37:13.750
Als je niet goed gezind bent, gedragen zij zich zo dat je moet bijdraaien

00:37:13.950 --> 00:37:20.750
en  dat je eenvoudig en natuurlijk wordt.

00:37:20.950 --> 00:37:26.750
Als we iemand zien die eenvoudig en natuurlijk is, zeggen we : “Ze zijn gelijk kinderen.”

00:37:26.950 --> 00:37:33.750
Zij begrijpen de doortraptheid en de domheid van de mensen niet.

00:37:33.950 --> 00:37:37.750
Zij leven in hun eigen wereld van onschuld.

00:37:37.950 --> 00:37:43.750
Op dezelfde wijze moeten alle Sahaja yogi’s die aura rond zich ontwikkelen.

00:37:43.950 --> 00:37:49.750
Laat de mensen merken hoe onschuldig je bent, hoe zacht je bent :

00:37:49.950 --> 00:37:54.750
geen woordenwisselingen, geen ruzie, geen gevechten,

00:37:54.950 --> 00:38:00.750
enkel de innerlijke voldoening van gedachteloos bewustzijn.

00:38:00.950 --> 00:38:04.750
Velen zeggen : “Moeder, wij kunnen niet gedachteloos worden.” Waarom ?

00:38:04.950 --> 00:38:10.750
Waarom kun je niet gedachteloos worden ? Omdat je wil reageren op al wat je ziet.

00:38:10.950 --> 00:38:17.750
Als je geleidelijk aan ophoudt met reageren: doe aan introspectie, bekijk jezelf.

00:38:17.950 --> 00:38:28.750
Als je de hele tijd probeert te reageren: zeg je verstand  dat het zich moet gedragen.

00:38:28.950 --> 00:38:33.750
Als er een  reactie opduikt, zeg dan niets, blijf rustig,

00:38:33.950 --> 00:38:44.750
dan zal je er geleidelijk verbaasd over zijn hoe je gedachteloos bewust wordt, hoe mooi je wordt.

00:38:44.950 --> 00:38:53.750
En iedereen die je ziet, zal beseffen dat je verschillend bent, dat je niet bent zoals iedereen.

00:38:53.950 --> 00:39:02.750
Een  doorsnee menselijke reactie is, dat als er op straat een ruzie plaatsvindt, iedereen gaat meedoen.

00:39:02.950 --> 00:39:10.750
Ze houden van vechten, ze willen deelhebben aan die ruzie of aan dat gevecht of wat het ook is.

00:39:10.950 --> 00:39:19.750
Zij willen er niet van weg. Als je op dat moment je onschuld hebt, zal die reageren.

00:39:19.950 --> 00:39:25.750
Ik zei je al dat onschuld de Spirit is en de Spirit is onschuld, die daardoor niet kan vernietigd worden.

00:39:25.950 --> 00:39:35.750
Het is een feit dat de onschuld door niets kan vernietigd worden en ze kan hersteld worden door Sahaja Yoga.

00:39:35.950 --> 00:39:41.750
Je bent misschien een heel agressieve persoon geweest, je bent misschien heel ongelukkig geweest,

00:39:41.950 --> 00:39:45.750
je bent misschien een persoon geweest die  de hele tijd andere mensen stoort,

00:39:45.950 --> 00:39:51.750
maar na Sahaja Yoga kan je jezelf zo zacht en mooi maken

00:39:51.950 --> 00:39:58.750
dat je er niet enkel zelf van geniet maar ook de anderen.

00:39:58.950 --> 00:40:07.750
Deze onschuld is absolute eerlijke intelligentie.

00:40:07.950 --> 00:40:20.750
Ze werkt niet met een bepaald doel. Ze is doelloos.

00:40:20.950 --> 00:40:31.750
Ze is absoluut doelloos en daarom kan ze die intensiteit van vreugde bereiken, omdat er geen doel is.

00:40:31.950 --> 00:40:37.750
Ze beseft de futiliteit van al ons streven. Ze geniet enkel !

00:40:37.950 --> 00:40:40.750
Waarom hollen de mensen zo rond ? Waarom maken ze ruzie ?

00:40:40.950 --> 00:40:45.750
Ze  kijkt enkel en vraagt zich af waarom ze zo handelen.

00:40:45.950 --> 00:40:51.750
Sommigen kunnen denken dat ze in orde zijn, dat er met hen niets verkeerd is, maar dat is niet zo.

00:40:51.950 --> 00:40:56.750
Onschuld – dat zei ik al – is een aangeboren kwaliteit

00:40:56.950 --> 00:41:01.750
en je mag jezelf niet misleiden door te denken dat je onschuldig bent.

00:41:01.950 --> 00:41:13.750
Integendeel, verplicht jezelf tot introspectie en vraag je af wat je tot nu toe gedaan hebt wat anderen betreft.

00:41:13.950 --> 00:41:19.750
Wat is je houding ?  Ik heb het voor jullie al gehad over emotionele intelligentie.

00:41:19.950 --> 00:41:29.750
Emotionele intelligentie is de uitdrukking van onschuld, het is de uitdrukking van Shri Ganesha.

00:41:29.950 --> 00:41:34.750
Kinderen die deze kwaliteit hebben, zullen altijd trachten je tevreden te stellen.

00:41:34.950 --> 00:41:41.750
Zij weten wat je wil, wat je nodig hebt. Ze geven je al de vreugde die je wil.

00:41:41.950 --> 00:41:45.750
Ze zullen alles doen wat je graag hebt, enkel om je plezier te doen.

00:41:45.950 --> 00:41:50.750
Ze hebben geen eigen wensen, ze willen geen eigen eisen hebben.

00:41:50.950 --> 00:41:57.750
Ze zeggen nooit : “Ik wil dit hebben. Doe dit voor mij.” Nooit ! Ze willen enkel  zien wat jij wil :

00:41:57.950 --> 00:42:06.750
“Wat wil je  hebben ?” En ze zullen alles doen om het je te bezorgen.

00:42:06.950 --> 00:42:10.750
Het is boeiend om te zien hoe kinderen zich gedragen tegenover anderen,

00:42:10.950 --> 00:42:22.750
ouderen, met veel begrip, zoals iemand die al wat jaren heeft.

00:42:22.950 --> 00:42:28.750
Met onschuld word je dus zeer volwassen, rijp, zeer rijp.

00:42:28.950 --> 00:42:34.750
Die maturiteit laat je toe te weten wat deze persoon nodig heeft en wat iemand anders  beter niet heeft

00:42:34.950 --> 00:42:37.750
en de wijze waarop ze zich ontwikkelt, is zeer interessant.

00:42:37.950 --> 00:42:41.750
Kinderen zijn, denk ik, de meest interessante dingen op de wereld.

00:42:41.950 --> 00:42:48.750
Ik vind rozen zeer mooi, maar kinderen zijn het interessantst.

00:42:48.950 --> 00:42:54.750
En ze leren je zoveel zaken dat je verwonderd bent over hun onschuld.

00:42:54.950 --> 00:42:59.750
Er bestaan zoveel grappen over kinderen : over hoe ze zich gedragen, hoe ze praten.

00:42:59.950 --> 00:43:03.750
En ze zijn zo onschuldig dat ze alles aan iedereen vertellen.

00:43:03.950 --> 00:43:10.750
Ze verbergen niets … Het is erg moeilijk.

00:43:10.950 --> 00:43:17.750
Ik ken één grap. Een mijnheer kwam naar het huis voor een diner.

00:43:17.950 --> 00:43:23.750
Het kind bekeek hem zeer aandachtig en zei toen :

00:43:23.950 --> 00:43:30.750
“Moeder, hij eet niet als een paard, zoals je mij verteld hebt.” Iedereen was gechoqueerd,

00:43:30.950 --> 00:43:34.750
omdat hij niet at als een paard. Zijn moeder zal hem verteld hebben dat “hij eet als een paard.”

00:43:34.950 --> 00:43:39.750
Dus keek hij naar hem en dacht: “Hij eet niet als een paard”. Ze zijn zo onschuldig.

00:43:39.950 --> 00:43:44.750
Zie je, soms zeggen ze zaken waardoor je helemaal ontmaskerd wordt.

00:43:44.950 --> 00:43:50.750
Er bestaan zoveel grappen over en als je boeken schrijft en je beschrijft de grappen van kinderen,

00:43:50.950 --> 00:44:00.750
zullen de mensen ervan genieten. Zo heel onschuldig zeggen ze dingen die wáár zijn.

00:44:00.950 --> 00:44:06.750
Ze kunnen geen leugens vertellen. Ze zijn zo waarachtig ! Dat is de kwaliteit van de onschuld.

00:44:06.950 --> 00:44:11.750
Ze vertellen  nooit leugens. Je hebt dit gedaan? Ja, dat was ik.

00:44:11.950 --> 00:44:16.750
Je hebt dit niet gedaan ? Neen, ik heb het niet gedaan. Ze vertellen nooit leugens.

00:44:16.950 --> 00:44:26.750
Het zijn wij, de volwassenen, die hun leren hoe ze leugens moeten vertellen, hoe ze kunnen bedriegen.

00:44:26.950 --> 00:44:33.750
En we leren onze kinderen nog iets verkeerds en dat is dat je alles moet bezitten.

00:44:33.950 --> 00:44:39.750
Vooral in het Westen wordt dit gedaan. Ze zeggen het kind :

00:44:39.950 --> 00:44:49.750
“Dit is van jou. Je mag het aan niemand anders geven, het is van jou.” Integendeel, je moet hen zeggen :

00:44:49.950 --> 00:44:52.750
“Je kan doen wat je wil.” Laat het over aan hun onschuld.

00:44:52.950 --> 00:44:56.750
Je zal verbaasd zijn, want ze geven alles weg wat ze hebben.

00:44:56.950 --> 00:45:03.750
Ze gedragen zich zo mooi dat het je zal verwonderen hoe ze iedereen trachten tevreden te stellen

00:45:03.950 --> 00:45:08.750
en ze zullen proberen iets te doen om je te vermaken.

00:45:08.950 --> 00:45:16.750
Hun capaciteiten op dit gebied zijn zo groot dat je je soms verwonderd afvraagt hoe deze kleintjes die capaciteiten ontwikkeld hebben.

00:45:16.950 --> 00:45:20.750
Het zijn de zegeningen van Shri Ganesha.

00:45:20.950 --> 00:45:29.750
Dank zij zijn zegeningen zijn kinderen zo zacht en zo vermakelijk en zo mooi.

00:45:29.950 --> 00:45:33.750
Tracht te worden zoals zij. We moeten zijn zoals zij.

00:45:33.950 --> 00:45:37.750
Misschien heb je vele boeken gelezen, misschien heb je vele graden behaald,

00:45:37.950 --> 00:45:44.750
misschien ben je een belangrijk persoon, maar je bent niet als een kind. Je moet zijn zoals een kind.

00:45:44.950 --> 00:45:51.750
Anders zal niemand je gezelschap willen. We noemen hen vervelende mensen,

00:45:51.950 --> 00:45:56.750
maar zij worden vervelend omdat zij in hun hart geen onschuld hebben.

00:45:56.950 --> 00:46:04.750
Ze zeggen je : “Je moet dit doen. Als je succes wil hebben, moet je dat doen.”

00:46:04.950 --> 00:46:12.750
Al deze lessen zijn nutteloos voor kinderen. Zo zouden ook jullie het moeten zien.

00:46:12.950 --> 00:46:15.750
Het is allemaal nonsens wat zij zeggen.

00:46:15.950 --> 00:46:21.750
De kinderen geven niet om wat je hen suggereert : om lastig te zijn, om akelig te doen.

00:46:21.950 --> 00:46:28.750
Zo zal je het ook niet accepteren als je onschuldig bent. Je kan  naar alles luisteren.

00:46:28.950 --> 00:46:33.750
Laat hen zeggen wat ze willen. Het geeft niet.

00:46:33.950 --> 00:46:37.750
Je zal dat nooit doen, omdat je het niet kunt, omdat je onschuldig bent.

00:46:37.950 --> 00:46:44.750
En de onschuld zal je leiden, ze zal je de gepaste leiding geven over wat je moet doen en wat niet.

00:46:44.950 --> 00:46:50.750
Probeer aan introspectie te doen en voor jezelf uit te maken of je onschuldig bent of niet.

00:46:50.950 --> 00:47:03.750
De mensen denken dat iemand hen probeert te domineren, hen kwaad wil doen, hen naar omlaag wil halen.

00:47:03.950 --> 00:47:12.750
Niemand kan onschuld omlaag halen. Onschuld is de kwaliteit die alle mogelijke nonsens overwint.

00:47:12.950 --> 00:47:24.750
Maar niet enkel dat ; ook ouderdom, je gezondheid, je verstand, je denken

00:47:24.950 --> 00:47:35.750
en je emoties worden uiterst onschuldig en je geniet ervan.

00:47:35.950 --> 00:47:47.750
Er is tegenwoordig een grote golf van schaamteloosheid.

00:47:47.950 --> 00:47:51.750
De mensen die ik zie, hebben geen “LAJJA”’.

00:47:51.950 --> 00:47:56.750
Ik weet het niet, sommige mannen willen vrouwen aantrekken en sommige vrouwen willen mannen aantrekken.

00:47:56.950 --> 00:47:58.750
Kinderen doen zoiets niet.

00:47:58.950 --> 00:48:04.750
Ze weten niet wat het betekent mannen aan te trekken of vrouwen aan te trekken of wie dan ook aan te trekken.

00:48:04.950 --> 00:48:15.750
Ze proberen vriendelijk te zijn voor de hond of voor het paard, maar ze gaan er niet op uit om iémand aan te trekken.

00:48:15.950 --> 00:48:24.750
De reden daarvoor is dat hun zelfrespect intact is. Zij kennen zichzelf helemaal.

00:48:24.950 --> 00:48:31.750
Waarom zouden ze dan zulke nonsens uithalen als achter vrouwen lopen, achter mannen lopen

00:48:31.950 --> 00:48:37.750
en problemen creëren voor zichzelf ? Hun zelfrespect is volledig. Onschuld is zo.

00:48:37.950 --> 00:48:46.750
Ze geeft je volledig zelfrespect. Je buigt voor niemand en je doet ook niemand buigen.

00:48:46.950 --> 00:48:51.750
Dat is de schoonheid van de onschuld die zo mooi in je uitwerkt.

00:48:51.950 --> 00:48:55.750
Daarom zeg ik altijd dat je Shri Ganesha moet vereren.

00:48:55.950 --> 00:49:10.750
Ik ken een hooggeplaatst persoon en ik was erover verbaasd dat hij ineens verlamd geraakte.

00:49:10.950 --> 00:49:17.750
Wat gebeurde er ? Hij is een erg goede man. Hij had niet verlamd mogen zijn.

00:49:17.950 --> 00:49:31.750
Toen kwam ik erachter dat hij slechte neigingen had tegenover vrouwen. En zo kreeg hij dat probleem.

00:49:31.950 --> 00:49:36.750
Ik zei hem dat hij beter Ganesha zou vereren. Vereer Shri Ganesha !

00:49:36.950 --> 00:49:40.750
Als je Shri Ganesha vereert, wordt je mooladhara beter,

00:49:40.950 --> 00:49:49.750
wordt je schaamtegevoel gezonder, neemt je eigen waardigheid, je zelfrespect toe.

00:49:49.950 --> 00:49:54.750
Je zal je zo kleden dat je daarmee duidelijk maakt dat je je lichaam respecteert.

00:49:54.950 --> 00:50:01.750
Je praat op een wijze die duidelijk maakt dat je je tong, je taal respecteert.

00:50:01.950 --> 00:50:05.750
Je kan geen vuilbek zijn als je onschuldig bent.

00:50:05.950 --> 00:50:12.750
Je kan geen verstand meer hebben dat misbruik maakt of verschrikkelijke woorden spreekt.

00:50:12.950 --> 00:50:19.750
In Amerika praten ze op zo’n rare manier dat je gechoqueerd bent.

00:50:19.950 --> 00:50:24.750
Je hoeft die vuile woorden niet te gebruiken om te zeggen wat je te zeggen hebt.

00:50:24.950 --> 00:50:29.750
Je tong geraakt erdoor beschadigd. De onschuld is uit je tong verdwenen.

00:50:29.950 --> 00:50:35.750
Als de onschuld uit je tong verdwenen is, zal niets van wat je zegt ooit waar worden.

00:50:35.950 --> 00:50:40.750
Maar als je onschuldig bent en als je tong onschuldig is en respectvol:

00:50:40.950 --> 00:50:46.750
het belangrijkste is je onschuld op alle mogelijke manieren te respecteren.

00:50:46.950 --> 00:50:54.750
Als je bijvoorbeeld kwaad moet worden op iemand of iets zeggen, is zwijgen de beste manier.

00:50:54.950 --> 00:51:00.750
Je moet je tong respecteren, je ogen.

00:51:00.950 --> 00:51:06.750
Sommigen hebben de zeer slechte gewoonte om hun ogen te laten ronddwalen en naar vrouwen te kijken.

00:51:06.950 --> 00:51:13.750
Ook sommige vrouwen doen dit. Je respecteert je ogen niet ! En dan krijgen ze problemen met hun ogen.

00:51:13.950 --> 00:51:17.750
En niet enkel dat, ook met hun verstand.

00:51:17.950 --> 00:51:26.750
Het verstand wordt zodanig beschadigd door dit gedrag dat het zinloos wordt. Het kan van niets meer genieten.

00:51:26.950 --> 00:51:29.750
Zo iemand kan van niets genieten.

00:51:29.950 --> 00:51:42.750
Als je je ogen, je neus, je oren respecteert, zal je er verbaasd over zijn dat je van alles zo kunt genieten.

00:51:42.950 --> 00:51:49.750
Er is in deze wereld zoveel om van te genieten. Maar de mensen kunnen niet luisteren naar iets goeds.

00:51:49.950 --> 00:51:55.750
Er zijn zoals vogels die tsjirpen. Ze kunnen ze niet horen. Er zijn  bomen die groeien. Ze kunnen ze niet zien.

00:51:55.950 --> 00:51:59.750
Er zijn bloemen die geuren, maar ze kunnen ze niet ruiken.

00:51:59.950 --> 00:52:10.750
Ze hebben zo weinig zelfrespect, ze zijn van zo’n laag gehalte, dat ze van niets rond zich kunnen genieten.

00:52:10.950 --> 00:52:17.750
En zij zouden een bron van vreugde moeten zijn. Kijk naar kinderen en hoe zij een bron van vreugde zijn.

00:52:17.950 --> 00:52:22.750
Iedereen die op het podium komt en rondloopt,  hoe we genieten. Waarom ?

00:52:22.950 --> 00:52:27.750
Waarom genieten we ? Een kind dat rondloopt ! We zeggen niet dat het amok maakt of dronken is.

00:52:27.950 --> 00:52:34.750
Maar wij genieten van dat kind. Waarom ? Waarin zit de lieflijkheid van dat kind, die ons zo blij maakt ?

00:52:34.950 --> 00:52:39.750
Dat is de onschuld. Zijn kracht is de onschuld.

00:52:39.950 --> 00:52:48.750
En het is die kracht die hem er zo zacht, zo mooi doet uitzien dat het ons echte innerlijke vreugde verschaft.

00:52:48.950 --> 00:52:56.750
Het tweede element is dus dat onschuld vreugde oproept. Onschuld roept bij de mensen vreugde op.

00:52:56.950 --> 00:53:04.750
Al wat onschuldig gezegd wordt, al wat onschuldig gedaan wordt, geeft zeer veel vreugde

00:53:04.950 --> 00:53:22.750
en daarin zie je die persoon zo transparant, zo mooi dat je geniet van die transparantie en die geheiligde onschuld.

00:53:22.950 --> 00:53:32.750
Daarom wordt Ganesha eerst vereerd, want Ganesha was de eerste Godheid die door Adi Shakti geschapen werd.

00:53:32.950 --> 00:53:41.750
Als zij iets moet scheppen, moet zij weten dat de kracht van de onschuld er moet zijn.

00:53:41.950 --> 00:53:46.750
Anders zullen de mensen verkeerd lopen, ze zullen allerlei verkeerde dingen doen.

00:53:46.950 --> 00:53:55.750
Eerst creëerde zij dus Ganesha, wiens onschuld – je zou kunnen zeggen : de vibraties – zo sterk is dat ze controle uitoefent.

00:53:55.950 --> 00:54:04.750
Er zijn natuurlijk mensen die hun onschuld volledig laten verloren gaan, die denken dat ze belangrijk zijn. Laten we die maar vergeten.

00:54:04.950 --> 00:54:14.750
Maar normaal gesproken is het je onschuld die je leidt, of je dat beseft of niet.

00:54:14.950 --> 00:54:24.750
En dat is zo mooi, zo mooi dat het mensen edelmoediger en groter maakt.

00:54:24.950 --> 00:54:29.750
En dat moeten Sahaja yogi’s in zichzelf ontwikkelen.

00:54:29.950 --> 00:54:36.750
Als Sahaja yogi’s ergens naartoe gaan, iets trachten te doen, iemand ontmoeten, een of ander sociaal werk,

00:54:36.950 --> 00:54:41.750
wat dan ook … de mensen moeten die vreugde voelen die we in ons meedragen.

00:54:41.950 --> 00:54:50.750
Enkel voor die vreugde creëerde Adi Shakti Shri Ganesha.

00:54:50.950 --> 00:54:57.750
Want deze onschuldige vreugde, die niemand kwaad doet,  die niets verwacht,

00:54:57.950 --> 00:55:04.750
die niets vraagt, die niets wil, maar enkel totaal vreugde is.

00:55:04.950 --> 00:55:08.750
Zo’n persoonlijkheid zou je moeten hebben.

00:55:08.950 --> 00:55:14.750
Er is niets verkeerd met het dragen van goede kleren, niets verkeerd met goed eten,

00:55:14.950 --> 00:55:24.750
niets verkeerd met een goede conversatie, maar in al deze dingen zou het respect,

00:55:24.950 --> 00:55:26.750
de expressie van de onschuld moeten aanwezig zijn.

00:55:26.950 --> 00:55:34.750
Met deze onschuld kunnen we de problemen oplossen. Alle problemen van  de wereld kunnen opgelost worden.

00:55:34.950 --> 00:55:38.750
Daarom is Shri Ganesha zo belangrijk.

00:55:38.950 --> 00:55:48.750
Als je Shri Ganesha niet echt begrijpt en als je Shri Ganesha-principe overhoop ligt,

00:55:48.950 --> 00:55:51.750
weet ik niet wat er met je kan gebeuren.

00:55:51.950 --> 00:56:01.750
Tegenwoordig duiken er zo’n verschrikkelijke ziekten op, omdat ze niet geheiligd zijn, omdat hun relaties niet geheiligd zijn.

00:56:01.950 --> 00:56:05.750
Elke relatie moet geheiligd worden door je onschuld,

00:56:05.950 --> 00:56:14.750
zoals wanneer je een zuster hebt, een moeder, een broer, een vader, je hebt al deze relaties.

00:56:14.950 --> 00:56:24.750
En al deze relaties zijn zo goed, zo mooi en geheiligd omdat het onschuldige relaties zijn.

00:56:24.950 --> 00:56:32.750
Je houdt van je vader vanuit onschuld, je houdt van je dochter vanuit onschuld, je houdt van je moeder vanuit onschuld.

00:56:32.950 --> 00:56:37.750
Waarom zou je van iemand houden als een soort spel ? Dan is dat doortraptheid.

00:56:37.950 --> 00:56:44.750
Om te domineren ? Dan is dat geslepenheid.

00:56:44.950 --> 00:56:49.750
Liefde omwille van de liefde … dat wordt mogelijk als je onschuldig bent.

00:56:49.950 --> 00:56:58.750
Ik ben blij dat jullie allen morgen gaan huwen en degenen die gaan huwen moeten begrijpen dat het huwelijk heilig is.

00:56:58.950 --> 00:57:02.750
Dat is erg belangrijk. Het is niet zoals een ander huwelijk.

00:57:02.950 --> 00:57:12.750
Het is een huwelijk dat  in mijn aanwezigheid plaatsvindt. Let op, als je niet wil trouwen, goed, erken dat.

00:57:12.950 --> 00:57:15.750
Je hebt de kans gehad om de persoon te leren kennen, om hem te begrijpen.

00:57:15.950 --> 00:57:20.750
Maar als je daarna raar doet, wordt het zeer moeilijk, voor jullie en voor mij.

00:57:20.950 --> 00:57:24.750
Ik zou kunnen stoppen met huwelijken organiseren.

00:57:24.950 --> 00:57:31.750
Ik houd er niet van als mensen het al hebben over scheiden vanaf de eerste dag,

00:57:31.950 --> 00:57:39.750
maar als er echt een probleem is, goed, in Sahaja yoga laten we scheiding toe.

00:57:39.950 --> 00:57:43.750
Niet zo in de katholieke kerk. Zij laten geen scheiding toe,

00:57:43.950 --> 00:57:47.750
met als gevolg dat mannen allerhande relaties hebben en dat vrouwen allerhande relaties hebben.

00:57:47.950 --> 00:57:53.750
Dat hebben wij niet. In plaats van al die nonsens kan je scheiden,

00:57:53.950 --> 00:57:58.750
maar dat moet een heel onschuldig gebeuren zijn.

00:57:58.950 --> 00:58:04.750
Als je van iemand scheidt omdat je onschuld uitgedaagd wordt, goed.

00:58:04.950 --> 00:58:09.750
Ik ben het met jullie eens dat dit moet kunnen.  Behoud je onschuld.

00:58:09.950 --> 00:58:15.750
In deze moderne tijd is het erg belangrijk dat je je onschuld behoudt,

00:58:15.950 --> 00:58:23.750
dat Shri Ganesha in jullie en in andere mensen opgewekt wordt.

00:58:23.950 --> 00:58:32.750
Dat zal deze wereld redden, niets anders dan jullie onschuld zal de wereld redden.

00:58:32.950 --> 00:58:43.750
Wat je ook weet, wat je ook zegt, wat je ook schrijft, zorg er alsjeblief voor dat je de onschuld die in je aanwezig is, niet kwetst.

00:58:43.950 --> 00:58:52.750
Je hoeft geen [stroef] moreel leven te leiden ; waar nood aan is, is je onschuld.

00:58:52.950 --> 00:58:58.750
De onschuld zelf geeft je morele sterkte, moreel begrip.

00:58:58.950 --> 00:59:03.750
Je hoeft daar geen boeken voor te lezen, je hoeft daarvoor niet naar een of andere guru te gaan.

00:59:03.950 --> 00:59:11.750
Onschuld zal je leiden naar wat sahaj is, naar wat je nodig hebt.

00:59:11.950 --> 00:59:16.750
Jullie hebben allemaal je realisatie gekregen en dat is iets groots dat zovele mensen overkwam

00:59:16.950 --> 00:59:23.750
en ik wil dat jullie altijd Shri Ganesha in je vereren.

00:59:23.950 --> 00:59:27.750
Shri Ganesha is je onschuld, de Spirit in je binnenste.

00:59:27.950 --> 00:59:34.750
Als je je Spirit wil kennen, dat is Shri Ganesha. Jij wordt één, één met Shri Ganesha.

00:59:34.950 --> 00:59:47.750
Hij is in jullie aanwezig en het is helemaal mogelijk om totaal verlicht te worden door de kracht van Shri Ganesha.

00:59:47.950 --> 00:59:54.750
Ik ben blij dat jullie al de huwelijken aanvaard hebben en dat jullie besloten hebben om te huwen.

00:59:54.950 --> 00:59:58.750
Maar zelfs nu is het beter er mee op te houden als je ‘nee’ zegt.

00:59:58.950 --> 01:00:06.750
Maar tracht geen trucjes uit te halen en probeer niet grappig te zijn, want dat zal je niet helpen om van je huwelijk te genieten.

01:00:06.950 --> 01:00:13.750
Tracht vanaf de eerste dag te begrijpen dat je zeer lief moet zijn tegenover je partner,

01:00:13.950 --> 01:00:18.750
zeer respectvol, zeer zorgend en zeer liefdevol.

01:00:18.950 --> 01:00:22.750
Dat is erg belangrijk en de mensen begrijpen dat niet

01:00:22.950 --> 01:00:26.750
en denk niet dat het vanzelfsprekend is: Het is oké, want het is een sahaj huwelijk.

01:00:26.950 --> 01:00:29.750
En daarom nemen ze het als vanzelfsprekend aan. Neen, neem het niet als vanzelfsprekend aan.

01:00:29.950 --> 01:00:35.750
Als je echt vreugde wil beleven, laat er dan onschuldige liefde tussen jullie zijn en geniet ervan.

01:00:35.950 --> 01:00:38.750
Moge God jullie zegenen. Dank u
